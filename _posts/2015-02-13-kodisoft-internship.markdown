---
layout: post
permalink: /kodisoft-intership
top_url: /media/Top4.jpg
background_color: transparent
font_color: transparent
title:  "Як я не попав на стажування в Kodisoft"
shortinfo: Про те, чому я не попав на стажування в Kodisoft, і чому я про це не жалію
share_button: Як я не попав на стажування в Kodisoft
datestring: 13 Лютого 2015 22:31
date:   2015-02-13 22:31:49
---
Є така компашка - [Kodisoft](http://kodisoft.com/). Дуже крута, в якій працюють дуже неординарні люди, які створюють дуже [круті проекти](http://kodisoft.com/products), а не якийсь аутсорс, як то [Luxoft](http://www.luxoft.ru/about/global_delivery/ukraine/) чи [EPAM](http://www.epam-group.ru/aboutus/locations/ukraine.html).

Цього листопада вони оголосили набір на стажування, і я вирішив спробувати(чому би й ні?). Я вже давно хочу використати свої знання на реальних проектах, а стажування в Kodisoft передбачало роботу в "бойових" умовах (протягом стажування ми мали розробити свій власний проект), з можливістю подальшої роботи в компанії.

Я швиденько заклепав крутецьке резюме, мою заявку прийняли, і я отримав тестові завдання. На вибір були C#, C++ та JavaScript. Я обрав C#, хоча з ним ніколи не працював раніше. Все таки він високорівнений, і я очікував, що завдання на C# будуть простіше ніж на C++(як виявилося, я вгадав). За тиждень, по вечорам, я переглянув відеокурс по C#, та ознайомився з мовою. Потім взявся за завдання. Вони виявились досить таки непростими, прийшлось багато чого нового прочитати, попитати різних знавців, покопатися... Часу це в мене забрало досить таки багато( а ще паралельно ж навчання, сесія близько), тому я ледве встиг здати завдання в потрібний термін...

У неділю до мене дзвонять, щоб я приходив на співбесіду у понеділок, і в той же день у мене мій найскладніший екзамен(по ТЕК)...Ну що ж, у мене буде напружений день =). Пару годин сну, пів дня на екзамен, декілька годин на підготовку до співбесіди... У визначений час заходжу в офіс. Приємна дівчина, HR, зустрічає мене: "В нас тут домашня обстановка, почувайся вільно"

В офісі реально домашня атмосфера, яскравенько, і мега зручненькі [пуфики](http://kreslomeshok.ru/uploads/gallery/main/19/grusha_oksford_600_blue_l.jpg)(прогером бути круто).
Один з прогерів компанії, [засновник компанії](http://ain.ua/2013/03/21/117348 "Дмитрий Костик"), та HR, всі одягнені по домашньому(а я в костюмі приперся! =) ) були моїми інтер'юверами(при цьому ми посьорбували чайок).

Найпершим питанням було "Чому я ходжу в універ", та заклики кидати навчання і клепати стартапчики). Якби ж воно було так просто... .

На жаль, ні на одне технічне питання прогера я не зміг відповісти правильно і повністю(лише місяць тому побачив C#), хоча мій брателло по нещастю(а проходили співбесіду вдвох одночасно) також тупив на питаннях. Тут я і зрозумів, що насправді мої знання мізерні, а компанії потрібний гарний спеціаліст(яким я не являюсь). Щоб якось розбавити тупнячки і мовчанку, HR задавала запитання на загальний розвиток("Чи віримо ми в Бога", "Як відносимось до наркотиків", "Яка наша остання прочитана книга" і т.п.).

Інтерв`ю тривало цілу годину, і після нього я зрозумів, що з високою вірогідністю не попаду на стажування(і я був правий). Тим не меньше, я отримав дуже гарний досвід!!! А ще зрозумів, що нарешті потрібно визначитись з напрямком, і цілеспрямовано працювати. Компаніям потрібні реальні спеціалісти, а не кодери-індуси.

На стажування я не попав, але я **не жалію**. Несподівано я зрозумів всю мізерність моїх знань, і я почав звертати увагу на те, як працюють ті чи інші алгоритми, а не просто тупо їх використовати. Я почав читати книжки, щоб розібратись глибше у тих чи інших аспектах, а також в мене з'явилося декілька цікавих особистих ідей, які я можу потихенько реалізовувати, і ніхто не буде на мене давити 
) . Тепер я хоча-б знаю, яким багажом знань потрібно володіти, щоб кудись влаштуватись.

<hr>

Трішки інфографіки та статистики. Всього було подано 1242 заявок на Software(C#, C++, JavaScript), з яких виконано до кінця лише 405 завдань. HR говорила, хоча цього немає в інфографіці, що на Software було відібрано лише 80 найкращих заявок(куди попав і я). З тих 80 заявок на стажування було відібрано лише 10-15 чоловік.


<a href="/media/Kodisoft.jpg"><img src="/media/Kodisoft.jpg" 
  width="100%" alt="інфографіка"></a>
